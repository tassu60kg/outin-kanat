Raportti


Projektin osallistujat: Laura Immonen, Ronja Sonninen, Matias Sarapalo, Lotta Toivanen



Jokaisen sprintin aikana kohdatut ongelmat:

Sprint 1:

Emme olleet laatineet taskeja tarpeeksi yksityiskohtaisesti tai teknisesti.
Taskit olivat kirjoitettu hyvin yksinkertaisesti ja liian epämääräisesti. Emme myöskään olleet
kirjoittanut tarpeeksi hyväksymiskriteerejä user story:ille, mikä teki epäselvää, oliko kaikkea
asiakkaan haluttua toiminnallisuutta loppupeleissä tehty. Määritelmämme definition of done:sta
oli myös puutteellinen, joten meille itselemme, eikä asiakkaalle ollut oikein selvää, oliko
tietty feature oikeasti valmis vai keskeneräinen. Myös kommunikaatiossa oli paljon parantamisen
varaa ensimmäisen viikon jälkeen, sillä tapasimme tuolloin vain koululla n. 3 kertaa viikossa,
eivätkä kaikki päässeet aina paikalle, joten saattoi jäädä epäselväksi, mitä kunkin tuli tehdä.
Ryhmätyön aloittaminen aina hankalaa, kukaan meistä ei ollut ennen koodannut muiden kanssa.


Sprint 2:

Huomasimme, että paikanpäällä koodauksessa on myös huonot puolensa, sillä meille alkoi syntyä
pullonkaulaongelmia. Joku joutui aina odottamaan, että toinen sai oman koodinsa valmiiksi, ennen
kuin pystyi aloittamaan oman taskinsa.


Sprint 3:

Huomattiin, että vaikka parikoodauksessa on hyvät puolensa, olisi tehokkaampaa, jos featureita
tehdään enemmän myös yksin, ja ns. porrastetusti. Tämä auttoi edeltävän viikon
pullonkaulaongelmiin. Robot testit oli vielä jaettu tässä kohtaa enemmän yhdelle
tiimiläiselle, joka joutui odottelemaan featureiden tekoa, ja robot testit aina hajosivat siinä
kohtaa, kun uusi feature lisättiin. Tästä syystä Github actions:it olivat myös punaisella.


Sprint 4:

Sovelluksen ja commit-viestien yhtenäisyys. Sovelluksessa oli paljon asioita, joita tuli
yhtenäistää, sillä ei oltu keskusteltu tarkkoja kriteereitä tarpeeksi hyvin, joten kaikki eivät
käyttäneet samoja periaatteita. (esim. kieli, kieliasut, painikkeet, commit-viestit
eri muodossa yms.) Kaikki pushattu main-haaraan, syntynyt merge konflikteja.




Mikä sujui projektissa hyvin, mitä pitäisi parantaa seuraavaa kertaa varten:

Hyvää oli, että jokaisen sprintin jälkeen oli asiakastapaaminen, jossa sai projektista
palautetta. Asiakas antoi myös aina sopivan määrän user story:ja. Olisimme kuitenkin toivoneet
enemmän palautetta ja enemmän konkreettista apua tiettyihin ongelmiimme. Jokaisen spintin
jälkeinen retro osoittautui myös hyvin hyödylliseksi ja paransi ryhmän kommunikaatiota. Projektin 
edetessä ryhmätyö alkoi sujua hyvin. Alun hitauden jälkeen opimme jakamaan tehtäviä tehokkaammin 
ja tukemaan toisiamme koodin kanssa. Huomasimme sekä parikoodauksen, että yksilökoodauksen
hyvät puolet ryhmätyössä.

Koodasimme kaikki suoraan main-haaraan, mikä aiheutti välillä ongelmia, kuten merge-konflikteja
ja sen, että Github Actions oli usein punaisena. Seuraavalla kerralla olisi siis hyvä koodata 
eri haaroihin ja tehä pull requesteja.



Mitä asioita opitte, mitä asioita olisitte halunneet oppia, mikä tuntui turhalta

Opin paljon tiimityöskentelystä, työnjaosta ja paransin organisaatio- ja kommunikaatiotaitojani.
Teknisesti opin hyödyntämään ulkoisia rajapintoja ja hakemaan dataa verkosta,
sekä käsittelemään sitä omassa sovelluksessa. Olisin itse halunnut oppia enemmän käyttöliittymän
suunnittelusta ja UI/UX-periaatteista. Aikataulun ja työnjaon takia päädyimme kuitenkin siihen,
että yksi tiimiläinen toteutti käyttöliittymän viimeisessä sprintissä, mikä oli meille
toimivin ratkaisu projektin etenemisen kannalta. En usko, että mikään tekemämme oli turhaa, sillä
kaikki viikottainen miniprojektiin liittyvä työ oli hyvin opettavaista ja varmasti myös
valmistaa meitä seuraavaa, suurempaa projektia varten. -Laura

Projektin aikana opin ennen kaikkea koodaamaan ryhmässä, sillä se oli minulle — kuten myös muille ryhmäläisille — uusi asia.
Alkuun jopa jännitti, miten tällainen ryhmäprojekti sujuu, mutta yllätyksekseni oli oikeastaan ihan mukanaa koodata ryhmänä.
Muutamassa sprintissä kokeilin parikoodaamista, mikä oli oppimisen kannalta hyvä asia, sillä pareittain työskennellessä pystyi
hyvin hyödyntämään molempien parien taitoja ja koodaaminen oli näin tehokasta.
Opin myös, millainen Scrum-menetelmä on käytännössä. Sprintit ja työnjako tukivat omaa tekemistä ja aikatauluttamista.
Kuten myös Laura totesi, niin työnjaon takia kaikki tiimiläiset eivät tehneet kaikkea. Olisi siis ollut kiva esimerkiksi osallistua käyttöliittymän
suunnitteluun, mutta aikataulullisista syistä oli parempi, että se oli yhden tiimiläisen tehtävänä.
Mikään ei mielestäni ollut turhaa, vaan päinvastoin kaikki projektin elementit ja tehtävät tukivat oppimista ja 
kehittymistä koodaajana. —Ronja

Opin miten tiimissä voi työskennellä eri tavoilla ja kuinka tiimin toimintaa voi kehittää yhdessä.
Parikoodaus oli siisti kokemus ja minusta se oli oiva tapa koodata, koska ongelmat koodauksen
aikana ratkesivat nopeammin. Huomasin kuitenkin, että viimeisessä sprintissä kun kaikki koodasivat
yksin saimme ryhmänä enemmän aikaan. Ensimmäisessä ja toisessa sprintissä oli välillä turhautunut olo,
kun tapasimme niin usein koululla koko ryhmän voimin, mutta emme saaneet paljon aikaan. Ryhmässä
työskentely oli kuitenkin mukavaa ja toimintamme kehittyi kokoajan. Projektissa olisi voinut olla 
vielä yksi viikko lisää, jolloin koko ryhmä olisi päässyt hiomaan käyttöliittymän ulkonäköä ja 
käyttäjäystävällisyyttä, sekä keksimään luovia ratkaisuja. -Matias

Miniprojekti oli omalta osaltani erittäin opettavainen. En ollut ennen juurikaan koodannut ryhmässä, joten
opin paljon yhdessä koodaamisesta ja koodin tarkistelusta. Oli todella hienoa nähdä ryhmän kehittymistä sekä
koodin kanssa, että ryhmänä työskentelyssä. Alku tuntui lähtevän erittäin hitaasti alkuun, mutta kun saimme
paremman tuntuman ryhmätyöhön, se alkoi rullaamaan huomattavasti paremmin. Miniprojektissa käytetty Scrum myös 
avasi minulle huomattavasti enemmän sen metodia. Kun luennoilla aluksi siitä ymmärsin joten kuten miten se toimii,
mutta sen käyttäminen itse avasi sitä huomattavasti enemmän. Olisin halunnut oppia vielä enemmän HTML-tiedostojen
tekemisestä. Alussa jotenkin "juutuin" tekemään robot- sekä yksikkötestejä, ja loppu puolella projektia, minun
ei olisi kannattanut lähteä enää opettelemaan sitä, sillä kaikilla muilla oli jo parempi käsitys aikaisemmasta
koodista. Mielestäni projektissa ei ollut mitään turhaa. –Lotta
